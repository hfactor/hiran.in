---
title: Neelavelicham
date: 26-07-2023
meta-url: https://www.primevideo.com/dp/amzn1.dv.gti.9bb39d7f-9956-4df4-be84-614fa31b6099
cover: https://upload.wikimedia.org/wikipedia/en/5/57/Neelavelicham_poster.jpg
category: Movies
meta-lang: Malayalam
meta-year: 2023
meta-people: Aashiq Abu, Vaikom Muhammad Basheer, Hrishikesh Bhaskaran
meta-publisher: Amazon Prime
recommended: yes
revisit: no
local-title: നീലവെളിച്ചം
---

മലയാളത്തിലെ ക്ലാസിക്കിൽ ഒന്നാണ് ഭാർഗ്ഗവീനിലയം. ആദ്യ പ്രേത സിനിമ, സാങ്കേതിക മികവ്, ഇന്നും ആളുകൾ ഓർക്കുന്ന മ്യൂസിക്കൽ, കഥ പറഞ്ഞ് പോവുന്ന, പിന്നീട് സിനിമകൾക്ക് ഏറെ പരിചിതമായ ശൈലി അങ്ങനെ കാലത്തിനൊത്ത് വായിക്കുമ്പോൾ ഗംഭീരമെന്ന് പറയുന്ന ഒരുപാട് ക്രാഫ്റ്റുകൾ ഉള്ള സിനിമ. ആ സിനിമ പുനരാവിഷ്കരിച്ചപ്പോൾ അതേ ക്രാഫ്റ്റ് ക്വാളിറ്റി കാണിക്കാൻ സിനിമക്ക് സാധിച്ചു. 

പി ഭാസ്കരൻ എഴുതിയ വരികളും, ബാബുരാജിന്റെ ഈണവും മാറ്റാതെ, എന്നാൽ കാലത്തിനൊത്ത് റീക്രീയേറ്റ് ചെയ്യുകയാണ് ബിജിബാലും റെക്സ് വിജയനും ചെയ്തത്. 

ഏറെക്കുറെ പഴയ സിനിമയുടെ തിരക്കഥ തന്നെയാണ് ഈ സിനിമയും പിൻപറ്റുന്നത്. ഭാർഗ്ഗവീനിലയത്തിൽ  മാറ്റാരുടേയോ കഥയെന്ന മട്ടിൽ ഒരു 'നോവലിസ്റ്റ്' എന്ന സാങ്കല്പിക കഥാപാത്രത്തിന്റെ കഥയായി ബഷീർ അവതരിപ്പിക്കുമ്പോൾ, ആ നോവലിസ്റ്റ് ബഷീർ തന്നെയാണെന്ന് ഉറപ്പിച്ച്, ബഷീർ സാഹിത്യത്തിലെ ടൈംലൈനുമായി ചേർന്ന് പോവുന്ന പല കഥാസന്ദർഭങ്ങളുമായി ചേർത്താണ് ഋഷിയുടെ തിരക്കഥ നിലനിക്കുന്നത്. അനർഘനിമിഷവും, അനുരാഗത്തിന്റെ ദിനങ്ങളും സിനിമയിൽ സ്ഥാനം പിടിക്കുന്നത് അങ്ങനെയാണ്.  

*(നീലവെളിച്ചമെന്ന കഥയിൽ തനിക്ക് പറ്റിയ സംഭവമായാണ്, ഫസ്റ്റ് പേർസണിൽ നിന്നാണ് ബഷീർ കഥ പറയുന്നത്. മതിലുകൾ ബുക്കിലും സിനിമയിലും പ്രധാന കഥാപാത്രം ബഷീർ തന്നെയാണ് എന്ന് ഉറപ്പിക്കുന്നുണ്ട്. എന്നാൽ ഭാർഗ്ഗവീനിലയത്തിൽ അത് ചെയ്യുന്നില്ല)*
