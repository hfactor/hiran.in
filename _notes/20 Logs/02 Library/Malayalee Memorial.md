---
title: Malayalee Memorial
date: 2022-12-27
meta-url: https://amzn.to/41aPpXf
cover: https://m.media-amazon.com/images/I/51tvj-cHI-L.jpg
category: Library
meta-lang: Malayalam
meta-year: "2022"
meta-people: Unni R.
meta-publisher: DC Books
recommended: no
revisit: no
local-title: മലയാളി മെമ്മോറിയൽ
---

*കണ്ണൂർ യാത്രക്കിടയിൽ ഒപ്പം കൂടിയ പുസ്തകം. ഒരുവട്ടം വായിക്കാവുന്ന, രസിപ്പിക്കുന്ന ചില 'സെറ്റിങ്ങുകളും', പ്രയോഗങ്ങളും ഉണ്ട് പുസ്തകത്തിൽ. കഥാ സന്ദർഭവും മുൻപ് പറഞ്ഞ ആ പ്ലാറ്റ്ഫോമുമാണ് ഗംഭീരം. ചില ചാട്ടങ്ങളിൽ വെട്ട് ശു ആണ്.* 

- **വാത്സ്യായനൻ**. ഒരു സഞ്ജയൻ ടച്ചിൽ തുടങ്ങി എങ്കിലും (രുദ്രാക്ഷമാഹാത്മ്യം ഓർമ്മ വന്നു) അത്രത്തോളം വലുതാവാനോ, കാരിക്കേച്ചർ ആവാനോ സാധിച്ചില്ല. തുടക്കത്തിലെ കേമത്തം അവസാനത്തില്ല. 
- **അളകാപുരി**. നല്ല കഥ പറച്ചിലാണ്. നല്ല കഥാപാത്രമാണ്, ആശയവും. ഒന്ന് വലിഞ്ഞെന്ന് തോന്നുന്നതിനു മുൻപെ നല്ല വിധത്തിൽ അവസാനിപ്പിച്ചു. 
- **മാവ് വെട്ടുന്നില്ല**. കാമകേളിയുടെ കഥ വിവരിക്കുന്ന രീതി, അതിന്റെ സംഭാഷണ സൂക്ഷ്മതകൾ, വയസും ലിംഗവും മാറുമ്പോളുള്ള മാറ്റങ്ങൾ, അങ്ങനെ പലതും ഗംഭീരമാണ്. പെട്ടന്ന് ക്ലൈമാക്സിലേക്ക് കിടക്കാൻ ധൃതി കൂട്ടിയോ എന്ന് സംശയം തോന്നി. (അവസാന ഭാഗം അത്ര പിടിച്ചില്ല)
- **ഒരു നാടൻ സംഭവം**. ഓ സംഭവം ഒന്നുമല്ല. ചില വാക്കുകൾ കൊള്ളാം. 
- **മലയാളി മെമ്മോറിയൽ**. തുടക്കത്തിൽ ഇത്തിരി കല്ലുകടി അനുഭവപ്പെട്ടു. എഴുത്തിന്റെ ഭംഗിയിൽ ഊളത്തരം പറയുന്ന മോഡൽ. എന്നാൽ പോയ വഴി ഗംഭീരമായി. നല്ല അവസാനവും, ഡയലോഗും. 
- **ഒരു പകൽ ഒരു രാത്രി**. തുടക്കവും പിന്നീടും രണ്ട് കഥ പറച്ചിലാണെങ്കിലും ഒന്ന് ഫ്ലോയിൽ എത്തിയാൽ നല്ല രസമുള്ള നറേഷനാണ്. പ്രവചനവും, അതിന്റെ രീതിയും, പ്രവചനം തന്നിലേക്ക് നീളുമ്പോൾ മൃഗമായി മാറുന്ന മനുഷ്യനും ഒക്കെ ഗംഭീരമാണ്. നല്ല വായനാനുഭവം. 